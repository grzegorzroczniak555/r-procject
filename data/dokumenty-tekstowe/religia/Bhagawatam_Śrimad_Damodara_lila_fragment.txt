"Spójrzmy na życie Kryszny. Czy cokolwiek Go ograniczało? Był zawsze wolny Wiecznie wolny. Narodził się wolny. Jedyną rzeczą, która Go ogranicza, która związuje Go, jest miłość Jego wielbicieli W zeszłym tygodniu, w aśramie w Niemczech, był Swami z Wryndawany Opowiedział tę piękną historię ze Śrimad Bhagawatam z młodości Kryszny Wiecie, Kryszna był bardzo niegrzeczny. Ciągle tłukł naczynia pełna makhanu i masła, próbując zdenerwować wszystkich, gdyż pragnął by cała ich uwaga skupiała się tylko na Nim i na niczym innym Pewnego dnia Jaszoda trzymała Go na swych kolanach, gdy mleko się gotowało Wtedy mleko zaczęło wrzeć i wlewać się do ognia. Swami ten tłumaczył jak cudowne było to mleko. Ono płakało, bo chociaż Pan był tak blisko niego, ono nie mogło do Niego pójść. Widząc, że mleko się gotuje, Jaszoda odstawiła Krysznę i pospieszyła, by zdjąć mleko z ognia Jest wiele wielkich joginów, którzy próbują osiągnąć Pana poprzez swoją medytację i wyrzeczenia, lecz nie mogą. A oto On bawił się na kolanach Jaszody, lecz ona pozwoliła swej uwadze rozproszyć się przez to, co na zewnątrz, zapominając o Panu A więc zbił On wszystkie naczynia z masłem i zaczął karmić małpy, rozdając im masło Gdy Jaszoda wróciła i zobaczyła wszędzie zbite naczynia i małpy, wiedziała, że to sprawka Kryszny. Później zaczęła szukać Kryszny i biegać za Nim wszędzie. Oczywiście Kryszna też zaczął uciekać na swych małych, maluteńkich nóżkach i nie mogła Go złapać Wtedy, ostatecznie, pozwolił się złapać Jaszodzie. Próbowała więc związać Krysznę sznurkiem, ale za każdym razem, gdy próbowała Go związać, sznurek był za krótki o dwa cale Wtedy szła i brała więcej sznurka, ale znów był za krótki. I spróbowała znów, i znów był za krótki. W końcu Jaszoda bardzo, bardzo się zmęczyła Kryszna patrzył wtedy, jak wiele miłości w sobie miała i pomyślał: "Ok, udało mi się sprawić, by Jej uwaga skupiła się tylko na Mnie." I pozwolił się związać A więc Miłość jest jedyną rzeczą, która może związać Pana." - Śri Swami Vishwananda, "Just Love" Jak Jaszoda związuje Śri Krysznę 1-2. Mędrzec Śri Śuka rzekł: Pewnego dnia, gdy służące były zajęte wypełnianiem innych obowiązków, Jaszoda, królowa Nandy Maharadży, zaczęła osobiście ubijać jogurt, cały czas w trakcie ubijania pamiętając o cudownych czynach swego dzieciątka, Śri Kryszny, i śpiewając o Nim piosenki 3. Jaszodarani o pięknych brwiach przyodziana była w szafranowe sari, związane pobrzękującym pasem wokół obfitych bioder, które zmoczyło się, gdy pod wpływem intensywnej matczynej miłości do syna mleko trysnęło z jej piersi. Gdy ciężko pracowała pociągając za sznur, jej bransoletki i kolczyki pobrzękiwały i poruszały się z gracją, zaś z jej włosów ciemnych jak chmura burzowa niczym deszcz spadały na jej twarz kropelki potu i kwiaty jaśminu, którymi była przyozdobiona 4. Gdy Jego matka ubijała jogurt w ten sposób Śri Hari, spragniony mleka z jej piersi, złapał za drąg do ubijania jogurtu, uniemożliwiając jej dalszą pracę, a tym samym wzmacniając jej miłość 5. Matka Jaszoda z wielkim uczuciem posadziła Go sobie wtedy na kolanach i uśmiechając się na widok uśmiechniętej twarzyczki Kryszny, dała Mu napić się mleka z jej piersi, które płynęło obficie z powodu jej intensywnej, matczynej miłości. Słysząc jednak, że mleko kipi w sąsiednim pomieszczeniu, Jaszodarani w pośpiechu odstawiła Krysznę od piersi i opuściła to miejsce, choć Jego głód nie był jeszcze zaspokojony 6. Rozłoszczony Kryszna, z fałszywymi łzami w oczach, przygryzając swe czerwone usteczka, rozbił kamieniem naczynie, w którym Jaszoda ubijała jogurt i udał się do odosobnionego pomieszczenia, w którym było świeżo ubite masło 7. Zdjąwszy naczynie pełne gorącego mleka z ognia, Jaszoda powróciła do miejsca, w którym ubijała wcześniej jogurt, ale zauważywszy zbite naczynie oraz nie odnajdując swego synka, uśmiechnęła się do siebie, dedukując, że to Jego sprawka 8. Śri Kryszna zaś w tym samym czasie siedział na szczycie dużego moździerza wywróconego do góry dnem, wykradając masło z garnka zawieszonego na sznurze i rozglądając się niespokojnie dookoła, rozdzielał masło zgodnie ze swoim upodobaniem między obecnymi tam małpami Matka Jaszoda, widząc swego synka, powolutku zaczęła zbliżać się do Niego od tyłu. 