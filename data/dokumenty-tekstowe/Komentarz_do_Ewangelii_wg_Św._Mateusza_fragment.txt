Można spojrzeć na właściciela owiec jako trochę szalonego człowieka. Zostawia stado, by ratować jedną owcę, a potem bardziej raduje się z tej jednej odnalezionej, niż tych, które nie zginęły. Można nawet spojrzeć na niego tak, jak starszy syn spojrzał na ojca w przypowieści o synu marnotrawnym: z żalem, a nawet z odczuciem lekceważenia Można, ale jeśli nie bierze się pod uwagę wszystkich faktów. A przecież owca, która zabłądziła, nie różniła się od innych owiec – nie była ani bardziej czarna, ani bardziej niesforna. Nie miała nawet imienia. Właściciel nie traktował jej lepiej. Po prostu – zabłądziła, i tak została wyróżniona Właściciel nie zastanawiał się nad tym, czy lubi tę owcę, czy nie lubi, ale po prostu poszedł jej szukać Zrobiłby to dla każdej innej owcy. Zatem każda inna owca, która nabrałaby podejrzeń, że jest gorsza od tej 216zabłąkanej, powinna poczuć radość, że gdyby to jej taka historia się zdarzyła, właściciel także ruszyłby na poszukiwanie Co więcej, można się spodziewać, że właściciel rzuciłby się tym bardziej na poszukiwania całego stada, gdyby to zabłądziło UPOMNIENIE BRATERSKIE (18, 15–20) «Gdy brat twój zgrzeszy, idź i upomnij go w cztery oczy. Jeśli cię usłucha, pozyskasz swego brata. Jeśli zaś nie usłucha, weź z sobą jeszcze jednego albo dwóch, żeby na słowie dwóch albo trzech świadków oparła się cała sprawa. Jeśli i tych nie usłucha, donieś Kościołowi! A jeśli nawet Kościoła nie usłucha, niech ci będzie jak poganin i celnik! Zaprawdę, powiadam wam: Wszystko, co zwiążecie na ziemi, będzie związane w niebie, a co rozwiążecie na ziemi, będzie rozwiązane w niebie Dalej, zaprawdę, powiadam wam: Jeśli dwaj z was na ziemi zgodnie o coś prosić będą, to wszystkiego użyczy im mój Ojciec, który jest w niebie. Bo gdzie są dwaj albo trzej zebrani w imię moje, tam jestem pośród nich». 